---
layout: default
title: Vektor
---

<h1>Du vil gerne være vektor, ik'?</h1>

<p>Som vektor kommer du til at være en del af to hold: et retningshold og et tværhold. Retningsholdet består af vektorer, der er vektor for samme retning som dig, mens tværholdet består af vektorer fra forskellige retningshold. Disse hold er dem, du skal samarbejde i gennem din vektorperiode. På tværholdet står I for at planlægge og afholde rustur. På retningsholdet står I for at planlægge introdagen for de nye studerende, samt andre retningsfaglige arrangementer, I – som retningsvektorer - beslutter jer for at afholde.</p>

<p>Din første officielle opgave som vektor er at modtage de nystartende på introdagen. Det er denne dag, de nye studerende møder deres medstuderende for første gang, ligesom du introduceres til dit hold af nye studerende, som du skal følge gennem hele første semester. Det er her de nye studerende bliver introduceret til deres studie, til campus og i det hele taget får deres førstehåndsindtryk af DTU. </p>

