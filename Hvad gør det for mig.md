Title: Hvad får jeg ud af det?
poster: /theme/img/t3.jpg
quote: Vektor er en oplevelse for livet!

Som vektor får man lov til at tage ansvar og selvstændigt have indflydelse på de projekter man arbejder med. Erfaringerne med at planlægge en rustur, introtur, introdag og alle de andre småting der kommer, kan uden tvivl beskrives som "erfaring med projektplanlægning". På rusturen og introturen skal der holdes styr på økonomi, materialer, logistik, tidsplaner og en masse andet, alt sammen noget som man som vektor får lov at være en stor del af.

Udover erfaring får du som vektor uddannelse i talerteknik, førstehjælp, konflikthåndtering og mange andre personorienterede evner der hjælper dig med at være imødekommende overfor de nystartende og opmærksom på deres behov og problemer. Som vektor vil du deltage i vores uddannelsestur, vOPtur, vil der, udover det nævnte, vil der være forskellige oplæg som omhandler PF-opbygning, bestyrelsen, klubber du kan være en del af, S-Huset og andre relevante tilbud til de nystartende.

Som vektor får du et godt netværk på DTU og i PF, både i form af KABS, Hyttebumser, med-vektorer og russer. Dette netværk er helt unikt, og kan vise sig at være yderst relevant i forbindelse med faglige og sociale projekter og evt. videre arbejde  i PF.

Søger du som vektor, vil der fra den 26-28. oktober være ansættelsessamtaler. Vi regner derfor med, at du afsætter tid til din samtale her. Du vil få svar på din ansøgning den 29. oktober, hvor du, hvis du bliver valgt, om aftenen vil blive budt velkommen sammen med dine nye medvektorer.
